---
author: Krystian
category:
    - Bildbeskärning med responsivitet
published: "2018-12-09"
---
Bild nr. 3
==================================

King Amigo, det tibetanske lejonet.

<!--more-->

Bilden togs med min Lenovo mobil. King Amigo, vår tibetanske lejon (spaniel), kontrollerar sitt område en varm sommardag på verandan i Åby. Dimensionerna på bilden från samma kamera är 2560 x 1440. Storleken är 2,13 MB.

[FIGURE src="image/amigo-verandan.jpg?w=800&cf" caption="King Amigo på verandan i Åby." class="center"]

Tibetansk spaniel är en hundras från Tibet. Den är en dvärghund och sällskapshund och har haft en traditionell användning som tempelhund. Den tibetanska spanieln är ingen spaniel. Denna beteckning tilldelades rasen när den skulle inordnas i den brittiska gruppindelningen.

I sitt ursprungsland, Tibet, var den tibetanska spanieln sällskaps- och vakthund åt munkarna i klostren. Den anses även ha haft religiös betydelse, som en av tre varianter av tibetanska tempelhundar. De andra är lhasa apso och shih tzu. Dess päls är kortare än sina släktingars. Tempelhundar såldes inte men kunde ges som gåva.

[FIGURE src="image/amigo-verandan.jpg?w=300&cf&area=40,40,30,30" caption="Amigo på verandan." class="left w33"]

De första tibetanska spanielarna importerades till Storbritannien 1898, men det var först efter andra världskriget som regelbunden avel kom igång och populariteten började öka. Rasklubben bildades 1957.

I Sverige har rasen funnits sedan början av 1950-talet, men här dröjde varaktig avel till mitten av 1960-talet. Den har blivit en uppskattad sällskapshund tack vare sin livlighet och intelligens. Den är tillgiven, men också självständig och uthållig.

Den tibetanska spanieln är en liten, pigg och ivrig hund. Den är glad och självsäker till sättet och är mycket trogen sin ägare. Hunden kan vara reserverad mot främmande människor.

[FIGURE src="image/amigo-verandan.jpg?w=300&cf&area=45,50,40,40&s=100&q=80" caption="Amigo i närbild (förstorad)." class="right w33"]

Mankhöjden ska vara ungefär 25 cm, något mindre än kroppslängden. Rasstandarden tillåter alla färger och en tibetansk spaniel kan vara vit, ha blandade färger eller till och med vara helt svart. När hunden går bär den svansen som en plym över ryggen.

Den tibetanska spanielns huvud är litet jämfört med kroppen. Nosen skall helst vara svart. Ögonen är mörkbruna, klara och livliga. Ögonen sitter rätt långt från varann. Ögonvitan får inte synas. Den tibetanska spanieln rör sig gärna skuttigt men med stolt hållning.

Tibetanska spaniels är intelligenta och modiga. Träning kan ta tid eftersom de också är väldigt envisa, och envisheten kan ibland vara starkare än viljan att vara dig till lags. De behöver vänlig och bestämd träning och är väldigt känsliga för hårda ord och tuff behandling, och lär sig bäst genom vänlig lek. Det sägs att tibetanska spaniels kan uppfatta olika humör, och kommer försöka muntra upp dig om de tror att du känner dig nere. De tycker inte om bråk och kommer springa iväg om folk skriker. Det kan vara svårt att få dem att komma tillbaka till dig, så det är bäst att motionera dem på en säker plats eller i koppel. Tibetanska spaniels kräver ganska lite motion: en promenad och lite lek i trädgården bör räcka. De är rena hundar som av sig själva undviker smuts.

[FIGURE src="image/amigo-verandan.jpg?w=600&fill-to-fit&f=grayscale&area=50,10,10,40&s=150&q=70" class="center"]

Källor:

1. [Tibetansk spaniel](https://sv.wikipedia.org/wiki/Tibetansk_spaniel), Wikipedia, 2018. Tillgänglig under licensen [Creative Commons Erkännande-dela-lika 3.0 Unported](http://creativecommons.org/licenses/by-sa/3.0/deed.sv)
2. [Tibetansk spaniel](https://www.omlet.se/breeds/hundar/tibetansk_spaniel), Omlet, 2018.