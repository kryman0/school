---
---
Redovisning kmom04
=========================

**Kommentera kort om skrivuppgiften, någon som är värt att nämna från arbetet med den?**

Det var väl lite övning i att kolla upp olika färger och deras samverkan med varandra och deras intryck på andra. Man fick träna lite i att kolla upp olika färgscheman. Man fick studera stora sidor (efter eget val) för att förstå metoden bakom deras färger. Då temat handlar om färg och typografi så tror jag det var vad uppgiften gick ut på.

**Berätta kort om din tanke bakom respektive teman, hur tolkade du “minimalistisk”, “colorful” och “dark”.**

En bra fråga. Jag tolkade &ldquo;minimalistisk&rdquo; som namnet antyder, minimal, dock efter jag läst artikeln ni hänvisade till. Jag gillar konceptet, så länge sidan är ganska smal och enkel, så funkar det när struktur följer därpå, så inte allting är slumpmässigt. Sådana slimmade sidor som jag kallar det för, är fina och eleganta, och de presenterar stil och klass. Dock, med tanke på att jag måste jobba med besudlad kod, så har jag mer eller mindre händer bundna från att göra vad jag vill med denna webbapplikation. Inte heller har jag lust att spendera någon speciell tid med det för att ta bort element och gå in i olika filer och pilla där. Det blev lite enklare `display: none;` på vissa element.

&ldquo;colorful&rdquo; tolkade jag som det låter, färgrik, färggrann. Så jag gick efter färghjulet på Adobe och tog några färger åt det varmare hållet, för dessa tror jag brukar betecknas närmast med ordet färgrikt.

&ldquo;dark&rdquo; gick jag mer efter som ni beskrev lite kortfattat under varje tema, mörka färger fast med läsbar ljusare text. Med mörk ville jag ockå, liknande Emils exempel, dra det mera åt män och kodhållet. Jag har en förmåga att förknippa mörka sidor med män, ljusa med kvinnor.

**Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?**

Till minimalistiska temat valde jag monokromt färgschema. Jag ville hålla mig med enkla få färger med en basfärg som bakgrundsfärg. Denna bakgrundsfärg, bas färgen, skulle vara den som tog upp mest färg. Färgen på texten är en och densamma förutom länkarna. Footer fick en egen bakgrundsfärg. Så har färgerna fördelats.

Till det färgrika temat valde jag ett analogt färgschema. Jag tog närliggande färger som jag ansåg presenterade mer färg än andra. Så jag höll mig på den skalan och tog vad färghjulet erbjöd runt de färgerna. Jag använde mig av en `linear-gradient()` för att få bakgrunden mer färgglad och skiftande. Min intention var att försöka sprida färgerna för att visa att man använder sig av ett mer färgrikt schema. Nästan kanske åt hållet &ldquo;fun&rdquo; temat, som jag valde att inte göra. Det som alltid kommer ta upp mest färg på min sida oavsett tema, känns det som, lär vara bakgrundsfärgen och texten. Om dessa inte är läsvänliga och behagliga så faller nog hela sidan ihop. Regionen flash med huvudbilden dock kan hjälpa lite också.

Det blev ett monokromatiskt färgschema för det mörka temat också. Basfärgen blev mörkgrön. Jag tänkte på svart, men kändes som att det skulle bli för typiskt mörkt av svart färg, så jag chansade lite och tog något åt det mörka hållet fast med en annan färg utöver svart. Samma här också, jag fördelade mer färg åt bakgrunden och texten. Jag gav även footer en svart färg, vilket blev tjusigt. Och när jag gav den svart, gav jag även från att byta från bakgrundsfärgen till svart hamburgermenyn eller den responsiva menyn.

Så jag hade inte någon speciell åtanke om att fördela färgerna pga. jag vet inte vad. Jag gick efter läsbarhet och behag. Kanske detta är ett sätt att fördela sina färger på? Annars fördelar jag färgerna där jag ser det passar, efter känsla, och om något blir för skrikigt tex. eller inte passar i mina ögon ger jag det mindre eller mer av någon färg.

**Valde du att jobba med accentfärg och isåfall hur?**

Jag valde ingen accentfärg, för jag ansåg det inte behövdes, eller åtminstone något jag inte tänkt på ifall det skulle finnas på något av mina teman. Jag tror inte det dock. Hade jag tänkt på det eller velat ta med det hade det nog varit någonting jag velat uppmärksamma på.

**Hur tänkte du kring valet av typografi?**

Typografin måste passa temat tänkte jag. Minimalistik i mina ögon kändes elegant, vackert, designaktigt, så då tog jag passande text därtill. I det färgrika temat valde jag lite annorlunda fonter. Rubrikerna fick bli mer handskrivna, lite mer personliga, medans den vanliga texten blev en finare sans-serif font. Mörka temats fonter blev sådan font man ser oftast förekommande i kod eller terminaler, av familjen monospace. Givetvis brukar inte ett mörkt tema ha något speciellt med kod att göra, men jag valde den här gången att göra mitt mörka tema därefter.

**Berätta om din kodstruktur av teman, jobbade du med bastema och hur löste du anpassningarna till de olika temana?**

Jag valde att jobba med ett bastema, vilket underlättar en hel del. På det sättet kan jag strukturera mina moduler att komma åt vissa element från en och samma fil. Sedan är det bara att applicera utseendet i färg och typografi, mm. i de olika tema filerna. I varje tema fil skapade jag olika variabler fast med ofta förekommande namn, och lade all min css och less kod i samma tema fil, för det kändes onödigt att dela upp dessa tema filer i sina olika moduler också, utan det fick räcka med en och samma tema fil för respektive tema.

**Vilken är din TIL för detta kmom?**

Bättre perception över färger, att använda sig av färgerna i färghjulet och som jag läst inte gå utanför detta hjul. Annars hade jag aldrig nog använt på ett bra tag detta färghjul. Jag ser på mina teman att färgerna, tex. trots det färgrika schemat i sin variation på färger ändå får bra textfärger. De andra teman också har behagliga och passande färger. Jag hade aldrig kunnat på ett snabbt och smidigt sätt få ihop de färgerna jag fått utan ett hjul. Mao. det blir så mycket enklare att jobba med färger tack vare detta hjul.
