---
---
Redovisning kmom05
=========================

**Berätta kort om erfarenheterna med din undersökning av webbplatsers laddningstid och vad du kom fram till.**

Jag fick kolla de olika sidorna genom Googles PageSpeed Insights (psi). Jag undersökte sidorna den vägen och kollade vad google föreslog och anmärkte på, samt använde jag mig av chromes dev tools, och kollade laddningstid, resurser och storlek. Laddningstiderna baseras på olika aspekter, hur många skript som måste köras, hur är bilderna komprimerade och anpassade i sina format, är filerna minifierade eller inte? Dessa aspekter påverkar sidans laddningstid, mm. Av de olika webbplatserna jag analyserade, har jag för mig vissa hade för många bilder eller på ett sätt att de inte passerade psi testet för hur de skötte sina bilder, och jag såg att när man laddar sidan att man ibland fick vänta på vissa bilder.

Annars känns det svårt för mig att ge en generell uppfattning då jag knappt jobbat med sådana här saker.

**Har du några funderingar kring Cimage och dess nytta och features? Vilka bildverktyg använder du själv normalt sett?**

CImage verkar väldigt bra, väldigt smidigt. Jag gillar stuket på det absolut. Jag gillar att kunna kontrollera så mycket som möjligt av mina bilder och det med enkla kommandon i img taggen. Strålande sätt för mig att jobba på, och att inte hålla på med något onödigt bildhanteringsprogram. Jag kan bara applådera för ett sådant smidigt sätt att sköta sina bilder på. Om man ser min blogg sida så ser man jag testat olika funktioner av CImage skriptet, gjort en bild gråskalig, andra beskärt till vissa delar av bilden och sen förstorat upp. Lagt till egen bakgrund. Funktionerna känns väl påtänkta och nödvändiga för hantering av bilder.

De enda bildverktyg jag använder mig av är mestadels när det kommer till att beskära bilder, såsom Paint 3D.

**Hur gick det att jobba med modulen @desinax/figure och hur är din syn på modulen?**

Ett bra sätt att sköta bilderna på. Med modulen så är det bra att man kan justera bredden på bilderna genom .wX klasserna, samt att man kan flytta på bilderna med left och right klasserna, genom float givetvis. Det gick smidigt att jobba med modulen. Inga problem vid responsivitet.

**Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**

En jobbig fråga. Man får se till att banta ner bilderna, skifta bilder vid olika brytpunkter. Man får uppgradera bilderna till ett bättre bildformat. Ang. nedladdningstiderna får man tänka på de aspekter jag återgav ovanför. Se till att nedladdningstiden inte överstiger 4-5 sekunder, försöka komprimera, minifiera ganska mycket, såsom bilder och filer, och att försöka av de mer viktiga skripten köra inline med de andra asynchronous. Detta dock kan jag inte svara på hur det riktigt fungerar; och jag kan inte heller garantera att det stämmer denna sista mening. Responsiva bilder bör vara responsiva mot bredden av webbläsarens skärm. Minskar man bredden ska bilden minskas och helst dess storlek och försöka anpassa dess kvalitet också. CImage och liknande bildverktyg är väldigt smidiga att jobba i. Finns dessa så kan man utnyttja massor med resurser på ett mycket snabbt och smidigt sätt. Annars om man behöver göra mer avancerade saker med bilder, så lär nog mer avancerade bildbehandlingsprogram rekommenderas, såsom Adobe Photoshop.

**Vilken är din TIL för detta kmom?**

Utan tvekan var det att få smaka på syntaxen på CImage. Jag älskar att sköta allt ifrån mina fingertoppar. Även flexibiliteten med responsiva bilder genom @desinax/figure är också ett bra sätt att jobba på.

Jag har lite klagomål ang. kvinnan på CImage sidan, i röd hatt med röda läppar. Det är för mycket lättklätt där i mina ögon. Man får också tankar till att undra i vilket sammanhang är bilden tagen? Varför, vart börjar hennes blus eller skjorta? Jag behandlar damerna, tack vare Herren på ett ärbart sätt. Jag försöker ha en ärbar syn på dem då de är skapade i Guds avbild. Om de ska vara mer lättklädda, så ska det ske inför sin man i det privata. Enbart den gifte mannen får den glädjen att se sin hustru på det sättet.
