---
---
Redovisning kmom02
=========================

**Vad tycker du om LESS och det sättet vi jobbar med LESS-moduler?**

Jag har inte funnit det fina i LESS ännu. Jag föredrar därför less LESS. Om man ska deklarera variabler i LESS, kan man lika gärna göra det i CSS också. Visst, man kanske inte har allting annat i CSS som man kan göra i LESS, men för min del, då jag inte kommit underfund med en preprocessor, så går det bra att vara utan. Jag är en sådan som känner min syntax, det är att säga, när jag väl kommer till insikt att nu är det dags att förkorta koden eller minska antal upprepningar, då går jag ut och söker efter något alternativ. I CSS har vi `--red: red;` som producerar en variabel med värdet röd, som vi kan använda i egenskapen `color: var(--red);`. Så på sätt och vis går det att minska upprepningen av kod i CSS också. Minska och minska, ang. LESS och vad jag känner till hittills är att man ändå behöver knappa in värdet för egenskapen i CSS, variabeln som håller ett värde deklarerad i LESS. Så jag vet inte hur mycket kod man tjänar på det i längden.

Sättet vi jobbar på känns inte något speciellt med LESS. Egentligen, om jag inte hade kopierat allting ifrån min tema CSS fil till en test.css fil så hade det varit ganska outhärdligt för en nybörjare som mig att jobba på det sättet. Visst, man kan ju knappa i dev tools, men hur smidigt är det jämfört med att göra olika ändringar i sin text editor och ladda om sidan. Detta också är väl en vanesak, när man blir mer varm i kläderna så lär man knappa direkt i dev tools mer och mer. För min del nu som jag jobbar, så måste jag först, om man ska jobba direkt mot tema filen som minifieras, knappa in de olika sakerna i less filerna, därefter kompilera om det med `make theme`, och sen ladda om. Smidigheten för en nybörjare att jobba på det här sättet är allting förutom att vara smidig.

**Är du bekant med Makefiler och make sedan tidigare, eller något liknande byggverktyg? Vad anser du om det?**

Jag är inte bekant med Makefiler. Sättet är väl bra, till det man instruerar dem vad de ska göra. Jag förmodar man knappar in typ bash kod eller något i en make fil och sedan ger den instruktioner vad den ska göra, såsom man skulle knappa direkt i en terminal. Detta är smidigt, det blir som en slags funktion i terminalen, istället för att upprepa processerna själv hela tiden.

**Hur kändes det att kompilera LESS till CSS, var det något du reflekterade över?**

Jag har inga problem med kompileringen, som i det här fallet även såg till att den även kopierar (rsync) vissa filer ifrån källan till en annan mapp, som htdocs/css i redovisa mappen från theme/htdocs/css mappen. Jag skulle vilja se, som jag indikerade på ovanför, att vid kompileringen, den även gör en kopia av filen, utan en minifierad version som man kan jobba direkt på utan att varje gång behöva kompilera om och om igen, utan att varje gång använda sig av less filer. Sen, efter ett nöjt resultat, kopiera in dessa delar till respektive modul och kompilera. Detta sparar väldigt mycket tid. För då slipper man även, som jag beskrev ovanför mitt tillvägagångssätt, att behöva kopiera in från den kompilerade ominifierade css filen till test filen. I min kod värld, kanske hela min värld råder oftast ett starkt tema, **automaton**.

**Kommentera ditt tema, hur kan man beskriva dess design och hade du några planer på “design” när du byggde ditt tema?**

Den här kursen skrämmer mig. Jag hoppas jag lyckas få en poäng över godkänt. För min del, om en krav uppgift lägger till, tex. i slutet av en uppgift, "om du vill", så lär jag inte göra så mycket mer utöver kravet. Det finns ingen mening för min del att ägna tid på något jag inte känner jag behöver. Så min design kanske inte är så jättetjusig, inte heller lär den bli det förutom när kravet är tydligt att det måste vara det. Dessutom, för mig att försöka få ihop fina färger kan bli en jobbig process, med min mani, det kan gå åt flera timmar och gör att jag blir bara mer irriterad. Så jag försöker undvika sådana irritationsmoment också. Min design är därför, efter jag försökte leta upp en bild som var ett krav tror jag i något kursmoment - och jag tog en bild jag visste ev. inte skulle orsaka några problem i framtiden - i konformitet, till viss del med färgerna för denna header bild. Därav valde jag färger som bakgrund och länkar som på något sätt och vis ska matcha huvudbilden, sidans identitet. Givetvis går det att mycket mer förbättra. Fast detta tema är mer från kmom01 temat som jag bara vidare byggt på där det behövts, rättare sagt krävts. Så igen, min enda plan för min design var, efter jag hittade någon bild, att hitta liknande matchande färger, och innan jag hittade bilden hade jag inga sådana matchande färg tankar.

Sidan är uppbyggd med "hyfsad" responsivitet. Jag gillar absolut inte att använda besudlad kod. Läsaren får ursäkta mitt ordaval. Jag gillar inte att ge mig på kod redan kodad i förväg. Min navbar, tex., känns seg på sätt och vis, det kan ha att göra med extra utseende jag ger den, eller så är det min dator eller något annat som gör den seg. Jag förmodar för det finns så mycket kod där redan från förut. Jag gillar inte detta, då det inte ger mig den kollen jag vill ha över mina projekt. Hade jag byggt min navbar från grunden, hade jag lättare kunnat leta upp orsaken till något man inte gillar och kunnat åtgärda på ett snabbare och smidigare sätt. Iväg med smutsig kod, redan knappad, svårare att förstå. Givetvis förstår jag att sådant får man väl räkna med dagarna i ända när man ska ut i arbetslivet, men då kanske det också blir lättare när man har bättre koll på allting, eller om man får friare händer att jobba med?

Regionen flash innehåller en header bild som presenteras på vissa sidor. Jag har använt mig av margins för att inte låta main och andra regioner krocka med eller vidröra varandra. Footer är en enklare modell med kolumner vid sidan av varandra, med en transparent bakgrundsbild. Minskar man sidan till 400px och mindre har jag valt att stapla kolumnerna ovanpå varandra. Ang. responsiviteten har jag granskat det i Chrome dev tools responsivitetsverktyg. Det går mycket snabbare så, än att försöka minska sidan manuellt och dra webbläsaren fram och tillbaka, som ändå inte genererar samma resultat som dev tools gör; vilket jag heller inte förstår varför. I min navbar under 701px, alltså vid 700px har jag valt att visa hamburgerikonen, som jag också förstorat så den syns bättre i bakgrundsbilden (header). Hade det inte varit för videorna hade jag gjort det på mitt sätt med en massa media queries och jag vet inte om det hade räckt till godkänt för de olika delarna på sidan som skall fungera responsivt.

**Vilken är din TIL för detta kmom?**

Jag tror jag greppat lite mer hur skapandet av ett tema fungerar. Först skapa en less fil i theme/src mappen, därefter importera valfria moduler (som inget annat är än olika less filer som består av css/less kod) in i denna fil. Nu har vi byggt upp ett tema, en stylesheet där allting kommer kompileras ifrån till en css fil. Sedan är det bara att göra en make, eller om vi använder oss av ett verb, kompilera.