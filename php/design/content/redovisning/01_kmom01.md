---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**

Jag har använt Microsofts MVC ramverk. Det ramverket känns enklare än det jag håller på med här. Men mina kunskaper inom MS MVC är begränsade. Det här ramverket känns osammanhängande på något sätt och vis. Det känns för olika till att börja med. Säkerligen kanske allt bara är en vanesak. Jag gillar inte att blanda saker och ting när jag kan få det gjort på ett smidigare sätt om möjligt. Markdown tex., och sen försöka leta sig fram vad varje sida gör och så vidare är heller inte så enkelt. Jag förstår att detta, att leta sig fram i en höstack i början lär kännas något som att leta efter en, tja, mycket större nål i en mindre höstack med tanke på de kunskaper man redan har från innan. Så ramverk och ramverk. Men Anax känns inte smidigt. I MVC har du en Controller, du slänger in en viewmodel i din view och så har du razor (C# kod) du kan använda i view, ungefär som att köra PHP i HTML. Här har du så jobbigt många mappar att försöka sortera ut vad dem gör. Också irriterande. Jag föredrar att skapa ramverk, inte att jobba i dem, om möjligt. Men det kanske inte fungerar så ute i arbetslivet? Med att skapa menar jag, om jag blir utbildad som en webbprogrammerare, att jag gärna sitter och skapar ett och annat ramverk, men inte att jag sitter fastklistrad vid ett. Man vill gärna hela tiden hänga med i utvecklingen, där det behövs.

**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**

Git är jag inte bekant med. Jag har använt mig av TFS en del. MS (Microsofts) version av versionshantering. Det är suveränt att kunna använda sig av git genom terminalen. Det är det som är det fina med terminalen Cygwin, och säkert kan man använda sig av kommandoprompten på liknande sätt också. För mig, jag föredrar så mycket som möjligt, att använda det man jobbar med mest, som webbprogrammerare, och det är tangentbordet. Att ha allt vid sina fingertoppar är vad man vill uppnå. Att byta läge, när man sitter vid tangentbordet, är inte så trevligt, att tex. om man ska öppna något, att ta till sig musen, när man kan desto mera med tangentbordet. Detta kallas flexibilitet. Jag har inte heller använt mig av CodePen, har aldrig behövt. Så jag har skapat ett konto där. Hoppas jag aldrig behöver använda det. Markdown kändes lite segt. Har inte riktigt någon bra koll vad jag ska göra med det eller om jag kommer behöva det. Det känns som ett språk utan speciella taggar, mer koda i luften typ. Jag har inte sett i John Grubers syntax hur man kan ändra storleken på en bild eller använda sig av klasser i olika html element.

**Har du några förutfattade meningar, eller kanske en etablerad övertygelse, inom design och användbarhet för webben?**

Jag tror det handlar mycket om känsla, och ja, den kommer med de gråa håren, eller ska man säga åren? Det gäller att hitta sitt sätt att strukturera koden. Det kommer med erfarenheten. Det värsta som kan hända för en kodare är att lära sig saker utan att någonsin förstå sig på dem. Detta är något jag själv är rädd för. Må den gode Herren alltid bevara mitt hjärta hängivet för Honom och för det man älskar att jobba med. Jobb för människans uppehälle, Gud för människans leverne. Därför, inom de yngre åren, så är det bra med vägledning, så man får en försmak av saker och ting, och lär sig snabbare en väg att koda på genom goda råd från de som kan sina saker. Min syn på design är att hitta detta sätt att automatisera, hela tiden effektivisera och förhindra upprepningen av kod. Det handlar om att strukturera koden så att man följer med den, att styla sidan på ett sätt så när man skapar nya sidor och element, det mesta är redan avklarat så man slipper ägna mer tid på samma saker igen. Det handlar om att hitta detta flöde eller smidighet och att därtill tillkommer, förmodar jag, ännu mer design ocn användbarhet. Med andra ord så byggs det på, genom de många åren, hur man hela tiden effektiviserar och tänker på andra saker, såsom belastning, laddningstid, mm. Därför vi har våra bilar och datorer allt starkare, allt snabbare, allt smidigare. Vi effektiviserar hela tiden genom kunskap och lärdom. Design är, för mig, efter detta kursmoment, att minska upprepningen av layouten, dela upp elementen så varje del sköter sitt. Ha allt på sin plats, att navbars eller andra aside element osv. är strukturerar på sitt sätt, base element på sitt, såsom body, osv. Och så har vi bla. Markdown, som förenklar läsanvändbarheten till enklare text som inte har dessa html taggar.


**Hur kändes det att styla webbplatsen med CSS? Gick det bra?**

Om man inte är en, som jag redan påpekat många gånger förut, manisk människa som mig - och jag kommer inte upprepa samma saker om och om igen, utan jag kör i kronologisk ordning, oavsett kurs, även om man får hoppa mellan de parallella kurserna - så kan det inte vara så tidsslösande som det varit för mig på vissa saker. Visst, jag lär mig en del dock. Jag höll på med Redovisningsknappen, för när man bytte style så försvann den fina undermneyn som kom upp när man förde musen över nämnda knapp. "Men det är ju fantastiskt Krystian, att lära sig något nytt och något som är svårt." Visst, om jag minns, så har jag det alltid där. Visst, om man mår bra att fastna och banka huvudet i tangentbordet, och tänka och klura så känns det nog bra. Visst, om man inte har något förnuft som snabbt försvinner när man fastnar, och istället för att googla om en smidigare lösning, spendera ännu mer tid, så funkar det. Jag tror att med Herrens goda hjälp, att bryta sig fri från dessa vanor, manier, tvångstankar, jag vet ej vad, måste vara fröjdefullare än att slösa tid på, dessa vanor, manier, tvångstankar, jag vet helt enkelt ej vad. Stylingen gick fint. Jag fick till en fin header logga, väldigt tjusig bakgrund också. Och nu när jag skriver på tal om bilder, är det något jag inte gillar så är det dessa jobbiga, irriterande, upprepande onödiga krav uppgifter man måste göra bland de alla kraven. Jag menar, vem bryr sig att "about-sidan lägger du in valfri text om kursen"? Vilken onödig uppgift. Och när dem fortsätter irritera en med "tillsammans med en godtycklig bild som du anser kompletterar sidans innehåll." så börjar min själ skaka. Först, för nybörjaren, tex. inom JavaScript, där samma stuk av fråga kom upp, ska nu i sin förvirring, nästan kompletta oaning, försöka hitta en nål i en höstack, han vet inte vad för slags nål, och han vet inte vad för slags höstack. Så han plockar fram en bild av en fisk, för han gillar helt enkelt att fiska. Låter det här förnuftigt? Jag menar ska man sitta och klia sig i huvudet och spendera tid på något så komplett meningslöst? Och när han, efter letande och letande hittar sin bild, så står det att bilden är copyright. Så han går ut igen och fiskar efter en annan bild, tills han hittar sin gratis fisk. Han tänker i sin otroliga humor, "hmm, det är då tur att man inte behöver fråga fisken man fångar i sjön om han tillhör någon annan."


**Vilken är din TIL för detta kmom?**

Dumpa Anax, ta bort ramverket, sparka bort markdown, skär av Git, och låt oss börja från början. Istället för att ge oss krav att leta i en djungel av mappar och filer i ett nytt okänt ramverk, lär oss leta från början nedbantat. Först, lär oss ramverket, vad finns i vad. Därefter, lär oss Markdown och Git. I vilken ordning bör inte spela någon roll. Men blanda inte, tvinga inte på oss allting på en och samma gång. Bryt ner, och ta det stegvis, kursmoment för kursmoment. Så när man kommer till nästa moment, man kan Anax, man kan ramverket lite bättre, man känner sig mer hemma. Därför har kursveckan i sig känts ganska överväldigande. Mycket nytt att tänka på.
