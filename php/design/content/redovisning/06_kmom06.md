---
---
Redovisning kmom06
=========================

**Hur känns det att tänka i termer av designelement och designprinciper?**

Jag kan inte säga att jag har någon erfarenhet av dessa saker. Fast jag har läst nästan allt material i detta kursmoment ang. dessa två, så känner jag mig inte hemma för jag har inte jobbat med dessa någonting. Jag behöver mer efarenhet av dessa saker, jag behöver om och om igen implementera dessa saker. Men att få en helfärdig applikation att jobba på med färdiga element blir inte mycket design från min del. Jag får mycket svårare att komma fram till någonting, och jag har spenderat en del timmar på dessa uppgifter. Jag kan inte konkret peka på vad dessa saker gör. Jag har svårt att urskilja designelement och principer, de känns besläktade på något sätt och vis. Om vi tar ett exempel: om vi tolkar designelement som att vi vill få en viss rörelse på ett element, då har vi en desingprincip som heter rörelse, och vi har ett element vi applicerar detta på. Då lägger vi till tex. en skugga eller något så att elementet verkar röra på sig. I den bemärkelsen är jag med, men om man ska få fram en sida på ett sådant sätt så är jag helt borta. Skall man applicera en eller ett fåtal designprinciper på en sida eller valfri designprincip på valfritt element? Jag har lättare för valfria element att kanske applicera designprinciper på.

**Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?**

Det kan hjälpa att försöka få fram i konkreta exempel hur designprinciper applicerats på webbplatserna. När man sen studerar sidorna i detalj finner man vad man kunnat förbättra.

**Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?**

Svårt. Det var svårt för mig från att redan ha en färdig applikation att försöka applicera någonting på den. Kanske blir det ingen skillnad om man skulle göra en egen webbplats från scratch? Det är så jag fungerar dock, jag gillar ha kontroll och göra allting från början helst. Så när jag landar i en djungel blir det svårare för mig att ta mig ur den än om jag skulle gå min egen väg vid början av djungeln. Med detta sagt, det tog ett bra tag för mig att komma loss och börja försöka komma till någonting och vad jag skulle göra med elementen och hur applicera dessa principer. Jag tålde inte bild i skolan. Jag kan nog inte ens rita streckgubbar ordentligt. Det estetiska är inte min grej helt enkelt. Så jag fick kolla exemplen om och om igen tills jag kunde ha något att utgå ifrån. Därav applicerade jag de olika principerna på elementen som jag ansåg jag kunde göra på ett enklare sätt.

**Har du en uppfattning om “the final touch” och vad det kan vara i sammanhanget webbdesign?**

Av det jag läst och förstått, så tror jag det handlar om, när man är klar med sin sida, så kan man ändå få den känslan av att någonting fattas. Då gäller det att hitta vart skon klämmer och åtgärda detta för att få den känslan att sidan är komplett.

**Vilken är din TIL för detta kmom?**

Man bör börja i en lugnare takt. Man bör dela upp element och princip åt, skapa en tom sida och därav applicera några tekniker för att desto bättre få en helhetsbild sen. Visst, man kunde göra det här också då man fick "eventuellt" skapa egna sidor med innehåll som man inte kunde göra med css. Istället borde man träna separat på element och princip, först skapa tomma sidor och applicera olika element och principer med tex. linjer eller rörelser och så vidare.

Så jag är mycket för att dela upp, bryta ned, och bygga upp från en smalare grund och därav kommer det fina designhuset stå upp och man har mycket bättre koll. För ingen börjar bygga ett hus från fönstren eller dörren eller taket, utan från fundamentet.
