---
---
Redovisning kmom10
=========================

**För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt.**

Krav 1 (Uppdrag 1: Analys aktuell webbplatsdesign). I detta uppdrag skulle man tolka, efter egen vilja, &ldquo;webbplatsdesign och aktuella trender&rdquo;. Jag valde att granska olika sidor inom kategorin kommuner. Jag valde även att studera deras huvudelement på sidorna, såsom header, footer, osv. Min intention var att gå igenom vad för slags designelement och principer de använder sig av, men mer vad för slags intryck dessa ger. Jag surfade helt enkelt in på deras webbplatser, kommunsidorna, och granskade deras olika huvudelement och vad för intryck dessa gav, hur de förhöll sig med de olika designprinciperna som finns där ute idag. Dessa designprinciper kan jag inte säga jag var väldigt noggrann att följa, utan gick lite mer på känsla också och hur jag uppfattade, eller vilket intryck det gav mig.

Krav 2 (Uppdrag 2: Analys valfri (optionell)). Här skulle man göra en analys av &ldquo;design och webbplatser&rdquo;. Frågan var öppen till egen tolkning. Jag valde att analysera grid systemet, speciellt det som följde med CMS'et Anax vi jobbar i. Jag hade börjat få en fallenhet för ett gridsystem, så jag ville lite mera utförligt dokumentera grunderna och skillnaderna mellan detta och andra gridsystem. Jag gick in i lite detalj över skillanden mellan ett float gridsystem och CSS Grid systemet. Jag kollade upp information ifrån olika källor, som dbwebb.se och sökte på nätet för att försöka detaljera lite om de aspekter jag tog upp. Jag ville ge läsaren en enkel skillnad mellan de olika bemötanden eller tillvägagångssätten eller helt enkelt skillnaderna över de olika gridsystem, float och fasta kolumner i ett rutnät. Anledningen jag valde ett gridsystem att analysera om, var för jag såg smidigheten att använda sig av en, den fina strukturen den kunde leverera samt den tjusiga baseline man kan få. Mer om detta är dokumenterat i självaste uppdraget.

Krav 3 (Uppdrag 3: Webbplats). Meningen var att bygga en webbplats för en kund, jag valde en kund som ville få ut sina kunskaper och attrahera till sig kunder inom hans yrke, genom att marknadsföra sig själv som en webbprogrammerare/webbutvecklare/webbdesigner. Då jag redan ifrån tidigare kursmoment spenderat en hel del tid på de olika teman, så valde jag att denna gång använda me/redovisa som grund. Allt jag gjorde var att kopiera med kommandot i Cygwin `cp -r` mappen dit den ska vara. Sen var det att skapa denna webbplats genom att skapa ett nytt tema för detta uppdrag och följa instruktionerna, kraven för uppgiften. Jag valde att ha ett färdigt grundtema som grundstomme, en neutral sådan. På denna byggde jag vidare efter kraven. Angående kraven så var det bara att applicera kod i css i tema filen för de olika elementen som var uppmärksammade på. Bilderna, förutom den i &ldquo;Nya projekt&rdquo; på huvudsidan och de i bloggen skapade jag själv. Bilderna i blogginläggen är ifrån mina andra kurser jag själv gjort (snapshots). Jag valde att använda min portfolio i mina blogginlägg att visa upp för kunderna vad kunden (Bew Gorp) kan inom sitt yrke.

Krav 4 (Uppdrag 4: Tema). Här skulle man skapa ett tema till webbplatsen. Jag valde att använda mig av färger som matchade huvudbilden som finns i region flash. Jag följde kraven punkt efter punkt och såg till att göra temat responsivt med @desinax gridet, vertikalt som horisontellt genom att importera dessa moduler. När det kommer till responsivitet så såg jag till att tildela olika antal kolumner vid olika brytpunkter i olika media queries. Självaste tema filen blev väldigt liten, för jag såg till att den var helt och hållet beroende av dess föregående tema, uppdrag 3 webbplatstemat.

Krav 5 (Uppdrag 5: Tema alternativt (optionell)). Detta uppdrag gick ut på att bygga ett alternativt tema till kunden. Jag ändrade färgerna, typografin och vissa designelement för att följa kraven. Jag såg till att använda mig av en annan layout genom att svepa bort region flash, minska bredden för header till max 1100px, så den följer resten av sidan i bredd, och inte breder ut sig, som jag valde att göra med footer, över hela skärmen. Här valde jag något unikt, åtminstone för mig, att dela upp sidan med en tjusig ram från toppen till botten med samma ram som även går åt höger av sidan också. Jag var tvungen att slänga in en media query för denna ram så den inte syns vid en viss mindre bredd för annars kommer den in, täcker en viss del av min andra kolumn och allt annat innehåll på sidan.

Krav 6 (Uppdrag 6: Förklara strukturen kring temat (optionell)). Jag valde att göra detta krav också, då jag känner att jag har kontroll över less filerna, förmodligen inte hela less syntaxen som följer med denna preprocessor, men hur man importerar moduler (filer) och även knappar in egen less och css kod samt bygger sitt tema. Då kravet är ganska självsägande, att svara på punkterna i kravet så gjorde jag det genom att skriva mera om det där kravet ville ha det skrivet, i about sidan.

**Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?**

Projektet var inte svårt att göra. Det var inte svårt då kraven inte var så direkt på. Kraven var lite mer av egen tolkning på vissa uppdrag, vilket uppskattas. Men, projektet var lättare i den bemärkelsen, att man fick använda sig av en tidigare grund, vilket underlättar, dock kan jag inte påstå detta är den bästa vägen. Kanske kommer det som en liten bonus pga. all slit man lagt ner på tidigare kursmoment? Man blev även lite frestad till att använda sig mer av tidigare material ifrån tidigare kursmoment, men jag undvek en del, och ville få det lite mer personligt eller nyare i detta projekt. Jag kan inte minnas något som gick speciellt trögt eller svårt - förutom designelement och designprinciper, att skapa ett nytt tema varje gång för mig som inte har den erfarenheten inom design tar alltid lång tid, speciellt för att komma igång och försöka snappa upp idéer - man hade en ganska bra grund att stå på tack vare kursmomenten. Jag tror projektet var rimligt, kanske inte kan svara på direkt varför.

**Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?**

I början av kursen var det för mig trögt att komma igång. Man landade, som jag nämnt förut, i en djungel av filer och mappar i ett CMS. Design annars kan jag inte klaga på, men den känns inte riktigt att den tillhör webbprogrammering. Om den är väldigt nyttig, så kanske den bör komma lite senare i kursen så man kanske kan få ett bättre perspektiv, jag menar då när man har mer efarenhet av att snickra hemsidor så att man lättare förstår varför designelement och designprinciper passar in. Annars har materialet (kursmomenten) lärt ut bra saker desto längre in i kursen man kommer. Jag kan inte klaga på det, fast jag några gånger varit rädd att bemöta vissa kursmoment för jag visste inte hur jag skulle gå tillväga med dem, och det även innan jag ens tjuvkikat på dem. Men uthållighet kan aldrig vara något förutom en dygd, och gudsfruktan är visdomens begynnelse. Som förbättringsförslag bör lärarna sakta ner hastigheten på kursen genom att först, vilket jag tog upp i min text, ta det lite mer stegvis, speciellt med Anax, att man börjar känna sig mer hemma i det och sen försöka få ett bättre perspektiv över vad design handlar om. Fast jag läst boken kurslitteraturen använder sig av har jag haft svårt efter några kursmoment att greppa vad design handlar om. Efter halva kursens gång, kanske vid moment sex började saker och ting fastna lite bättre. Jag kan dock inte rek. kursen till andra, för läran om evolution har visat sig. Om vi teoriserar att materialet som presenterades skulle vara ortodox inom katolska kyrkan, så skulle jag kunna rek. kursen, men enbart för den som studerar inom webbprogrammering/webbutveckling. För andra som inte har något med dessa yrken att göra, för de som enbart vill lära sig om designelement och designprinciper, så är detta ingen kurs för dem, för de kommer bli utsatta för andra saker också, såsom ett CMS och LESS, Markdown och kringliggande, vilket jag förstår är relaterat, men om kursen är även anpassad för icke webbprogrammerare/webbutvecklare bör de undvika denna kurs. Jag ger därför kursen, om den skulle vara ortodox, för webbprogrammerare 6 av 10.
